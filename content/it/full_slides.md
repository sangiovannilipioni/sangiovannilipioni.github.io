## Finalità

L’Associazione è costituita per il perseguimento senza scopo di
lucro di finalità civiche, solidaristiche e di utilità sociale nel pieno
rispetto della libertà e dignità degli associati.

L’Associazione intende operare nell’ambito della promozione del
territorio di San Giovanni Lipioni, con l’obiettivo principale di
perseguire il fine della promozione turistica e dell’arricchimento
culturale e sociale del territorio, con riferimento ai principi dello
sviluppo sostenibile e della compatibilità ambientale per
rafforzare lo spirito di comunità

## Obiettivi

Trasformazione dell’intero paese in una realtà turistico-residenziale nel rispetto dei canoni
più avanzati di sviluppo sostenibile

La trasformazione delle unità immobiliari oggi in abbandono o pochissimo utilizzate in
unità utilizzabili per scopo turistico-residenziale

Valorizzazione del patrimonio agricolo e boschivo e di terreni presenti in chiave di
produzione di eccellenze da valorizzare in chiave enogastronomica

_Il tutto con riferimento ai principi dello sviluppo sostenibile e della compatibilità ambientale
per rafforzare lo spirito di comunità in un ambiente sano_

## Proposta

* Costituzione di un’ Associazione che deve essere il più possibile inclusiva,
* la quota associativa (in ragione dell’elevato numero di adesioni) è di 400 euro.

Le quote raccolte saranno destinate (in tutto o in parte e senza ulteriori oneri a
carico degli associati) alla realizzazione di una analisi di fattibilità. 

Questa analisi verrà quindi rappresentata all’assemblea dei soci e costituirà la prima base di
confronto per determinare possibili future azioni.

## Ruolo dell’Amministrazione Comunale

Per dare attuazione al programma è fondamentale il pieno appoggio e sinergia
dell’Amministrazione Comunale al fine di sostenere l’iniziativa dal punto di vista
amministrativo e procedurale; infatti la funzione di organo “facilitatore” e attivazione di
tutte le attività di competenza comunale è fondamentale alla realizzazione del progetto
stesso. 

Ad titolo di esempio si cita l’efficenza dei servizi pubblici, le disponibilità di reti
tecnologiche evolute ( rete WI-FI veloce e/o ultraveloce) e la valorizzazione delle strutture
comunali esistenti.

## Programma Attività dell’Associazione

Redazione di un progetto di fattibilità che consiste in:

* A. Rilievo plano-altimetrico e digitalizzazione di tutto il territorio di San Giovanni Lipioni, sia la parte abitata che i terreni:

    * Preparazione della cartografi e dati di base ( Anagrafica sommaria sia della parte costruita che indicazioni sulla parte agricola/boschiva) e elaborati tecnici/grafici e digitali utili per il rilievo;

    * Individuazione, a cura del consiglio direttivo, del soggetto/i a cui affidare la “fotografia” dello stato di fatto ( si prevede anche la collaborazione con Enti Universitari qualificati) ;

    * Esecuzione di sopralluoghi con redazione di video/foto/schede tematiche sugli edifici potenzialmente interessanti ai fini del progetto ed eventuale indicazione/analisi/descrizione del tessuto non costruito
    
    * Restituzione dei dati rilevati in formato digitale

* B. Ideazione e realizzazione del progetto di comunicazione Internet;

    * Analisi e valutazioni tecniche sulle azioni da mettere in campo per la divulgazione del progetto in ambiente web al fine di ottimizzare la comunicazione istituzionale e favorire la promozione dell’Associazione. Ciò comporterà la creazione di una piattaforma che permetterà la divulgazione, gli scambi e i contatti (Sito, Social media, Newletter) oltre ad un’area riservata ai soci per le attività dell’Associazione. Il consiglio direttivo, con il contributo dei soci che avranno dato la propria disponibilità, valuterà il soggetto a cui affidare il servizio .

# Programma Attività dell’Associazione

A conclusione di questa prima Fase, l’Assemblea:

* su proposta del consiglio direttivo, effettuerà la valutazione delle risultanze del lavoro fin qui realizzato e se ci saranno le condizioni per formulare proposte di sviluppo di attività potrà indicare forme e livelli di approfondimento più opportune (master plan, proposte di fattibilità, piuttosto che esposizione di tipologie di attività economiche realizzabili etc.) con l’ausilio di esperti del settore ( fiscale, societario, tecnico e turistico)

A conclusione il consiglio direttivo:

* Illustrerà all’assemblea gli scenari possibili conseguenti che saranno alla base di scelte successive che i soci potranno intraprendere sia nella forma associativa che individuale.

Per il fabbisogno finanziario per la realizzazione di questa prima fase e per l’eventuale
formulazione degli scenari conseguenti si attingerà al fondo di dotazione iniziale.

Per portare a termine il programma delle attività non è previsto di ricorrere a ulteriori contributi
associativi se non la quota di nuovi soci e/o a donazioni in genere.

Il primo Consiglio Direttivo formulerà il budget del programma e le eventuali economie
resteranno a disposizione dell’Associazione per le future attività.

### L’attuazione di scenari futuri ipotizzati saranno oggetto di nuove analisi e valutazioni quindi non oggetto di questo programma

#### Pertanto, successivamente, è solo possibile ipotizzare che:

* A. l’Associazione potrà continuare la sua attività finalizzata a perseguire tutte le azioni utili al raggiungimento dello scopo ultimo di rivitalizzare la comunità di San Giovanni. 

e in parallelo

* B. Potrà essere costituito un soggetto giuridico consono (Società di capitale, o altre forme imprenditoriali) in grado di portare avanti una iniziativa di ampio respiro sia dal punto di vista economico che di capacità imprenditoriale.
